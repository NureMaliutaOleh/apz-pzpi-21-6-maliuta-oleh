1 BUSINESS REQUIREMENTS (БІЗНЕС-ВИМОГИ)

1.1 Background (Передумови)

Сучасний світ висуває високі вимоги до комфорту, енергоефективності та безпеки житлових і комерційних приміщень. Технологічний прогрес у сфері інтернету речей і автоматизації створює нові можливості для покращення якості життя та оптимізації використання ресурсів. У контексті цього прогресу, з’являється потреба в інтелектуальних системах, які можуть автоматично керувати основними аспектами будівель, такими як вікна, вентиляція та двері.
Ручне управління цими системами часто є незручним та неефективним. Наприклад, постійне відкривання і закривання вікон для регулювання температури і провітрювання може бути трудомістким, а залишені відчиненими вікна чи двері можуть становити загрозу безпеці. Традиційні вентиляційні системи, які не враховують зовнішні умови або присутність людей у приміщенні, також можуть бути енерговитратними.
Існуючі системи автоматизації зазвичай або занадто дорогі, або складні у впровадженні та використанні, що робить їх недоступними для широкого кола користувачів. Тому виникла необхідність у створенні доступної, легкої в експлуатації та інтуїтивно зрозумілої системи управління, яка б інтегрувала управління вікнами, вентиляцією та дверима в одному рішенні.
Розробка системи «SmartInlet» має на меті вирішити ці проблеми, забезпечивши зручний та ефективний спосіб управління кліматом і безпекою приміщень за допомогою сучасних технологій. Використовуючи датчики, алгоритми машинного навчання та інтерфейси користувача, система «SmartInlet» наддасть користувачам можливість автоматично регулювати стан вікон, вентиляції та дверей залежно від зовнішніх умов, внутрішньої температури, стану повітря, що впливають на комфорт і безпеку.

1.2 Business Opportunities (Бізнес-можливості)

Ринок розумних будинків і автоматизованих систем управління швидко розвивається, створюючи нові бізнес-можливості для інноваційних продуктів, таких як «SmartInlet». Згідно з прогнозами аналітиків, світовий ринок інтернету речей (IoT) у сфері розумних будинків досягне значного зростання протягом наступних кількох років. Це зростання обумовлено збільшенням попиту на зручність, безпеку та енергоефективність у житлових і комерційних приміщеннях.
Основні бізнес-можливості для системи «SmartInlet» включають:
- Зменшення енергоспоживання: Завдяки автоматичному регулюванню вікон, вентиляції та дверей, система «SmartInlet» допомагає знизити витрати на опалення та кондиціонування, що стає все більш важливим у контексті зростаючих цін на енергію та необхідності зменшення вуглецевого сліду.
- Підвищення комфорту та безпеки: Система забезпечує оптимальний мікроклімат у приміщеннях, автоматично відкриваючи або закриваючи вікна та вентиляційні отвори відповідно до температури, вологості та якості повітря. Крім того, автоматизоване управління дверима підвищує рівень безпеки, знижуючи ризики, пов’язані з незачиненими дверима.
- Розширення ринку через співпрацю: Виробники вікон, дверей та вентиляційних систем можуть інтегрувати «SmartInlet» у свої продукти, що дозволить розширити ринок збуту та збільшити доходи.
На ринку існує декілька аналогів, які пропонують подібні функції управління окремими аспектами розумного будинку. Наприклад, Ecobee - компанія, яка спеціалізується на розумних термостатах, які також можуть інтегруватися з датчиками якості повітря та вологості. Проте, Ecobee не пропонує комплексного рішення для управління вікнами та дверима. Також у виді аналогу можна привести Somfy, який являється иробником систем автоматизації для вікон та жалюзі, який також пропонує рішення для розумного будинку. Однак, їхні системи частіше використовуються в контексті управління жалюзі та шторами, ніж для комплексного контролю вікон, вентиляції та дверей.
«SmartInlet» відрізняється від аналогів своєю цілісним підходом до управління вікнами, вентиляцією та дверима, забезпечуючи користувачам єдине рішення для підтримання оптимального клімату і безпеки в їхніх приміщеннях. Це створює унікальну бізнес-можливість для виходу на ринок з інноваційним продуктом, який задовольняє зростаючі потреби сучасних споживачів.

2 VISION OF THE SOLUTION (КОНЦЕПЦІЯ РІШЕННЯ)

2.1 Vision Statment (Окреслення концепції)

Концепція системи «SmartInlet» спрямована на створення інноваційного, зручного та ефективного рішення для автоматизованого управління будинками, яке відповідає сучасним вимогам комфорту, безпеки та екологічності.
Система «SmartInlet» представляє собою комплексне рішення для автоматизованого управління вікнами, вентиляцією та дверима, яке спрямоване на забезпечення оптимального мікроклімату, підвищення енергоефективності та забезпечення безпеки в житлових і комерційних приміщеннях. Концепція системи базується на використанні сучасних технологій інтернету речей (IoT), датчиків і автоматизованого або дистанційного управління пристроями, що займаются контролем вікон, дверей та вентиляцій.

2.2 Major Features (Головна функціональність)

MF-1: Реєстрація та авторизація користувачів.
MF-2: Створення груп, додавання та видалення користувачів з груп.
MF-3: Управління правами користувачів у групах.
MF-4: Додавання приладів до груп для подальшого використання.
MF-5: Автоматизоване управління приладами для контролю дверей, вікон та вентиляції за допомогою датчиків стану повітря або температури.
MF-6: Можливість ручного дистанційного управління пристроями контролю дверей, вікон, або дверей.
MF-7: Адміністрування користувачів (управління правами адміністратора інших користувачів, відправка електронного листа, видалення користувачів).
MF-8: Адміністрування IoT приладів (реєстрація, блокування, видалення).

3 SCOPE AND LIMITATIONS (РАМКИ ТА ОБМЕЖЕННЯ)

3.1 Scope of Initial Release (Рамки первинного випуску)

Первинний випуск системи «SmartInlet» передбачає створення та інтеграцію кількох ключових компонентів, які забезпечать повноцінну функціональність і зручність використання продукту. Основними компонентами є серверна частина, клієнтська частина, IoT пристрої та мобільний застосунок. Кожен з цих компонентів відіграє важливу роль у забезпеченні стабільної та ефективної роботи системи.
Серверна частина:
- Отримання та подальша обробка запитів на отримання, зміну та обробку даних від клієнтів.
- RESTful API для взаємодії з клієнтом та IoT пристроями.
- Шифрування таких даних, як паролі та інша важлива інформація користувачів для забезпечення їхньої безпеки та конфіденційності.
- Перевірка запитів від IoT пристроїв на їхню дійсність за допогою токену доступу.
- Реалізація реєстрації та авторизації користувачів з використанням Cookie файлів.
- Функціонал відновлення паролю користувача за електронною адресою.
- Сервіс для відправлення електронних листів на пошту користувача.
- Адміністрування користувачів та приладів.
IoT пристрій:
- Періодичні запити на отримання та подальшої зміни інформації для пристроїв, які призначені для управління вікнами, вентиляцією та дверми.
- Періодична відправка даних на сервер від датчиків, що вимірюють чистоту повітря або температуру.
Веб застосунок:
- Реєстрація та авторизація користувачів.
- Створення груп, додавання та видалення користувачів з груп.
- Управління правами користувачів у групах.
- Додавання приладів до груп для подальшого використання.
- Налаштування та зміна управління приладами для контролю дверей, вікон та вентиляції.
- Інтерфейс для адміністрування користувачів та приладів.
- Функція вибору теми для застосунку для інтерфейсу користувача, серед яких є світла та темна.
Мобільний застосунок:
- Реалізація функціоналу, схожого з веб застосунком.

3.2 Scope of Subsequent Releases (Рамки наступних випусків)

Після успішного запуску первинного випуску системи «SmartInlet», планується реалізація кількох наступних випусків, які будуть включати нові функції та вдосконалять існуючі можливості системи.
У подальших випусках програмної системи планується підтримка нових типів датчиків, таких як датчики освітленості, шуму та атмосферного тиску, для більш комплексного моніторингу умов у приміщенні та вдосконалення механізмів управління вікнами, дверима та вентиляцією для підвищення їхньої надійності, швидкості та точності.
Також планується впровадження розширених алгоритмів машинного навчання для більш точного прогнозування умов та адаптації системи до індивідуальних потреб користувачів.

4 BUSINESS CONTEXT (БІЗНЕС-КОНТЕКСТ)

4.3 Operating Environment (Робоче середовище)

Система передбачає використання інтернет-з'єднання для обміну даними між серверною частиною, клієнтською частиною, мобільним застосунком та IoT пристроєм. Рекомендується стабільне та безпечне з'єднання для забезпечення надійного функціонування та захисту інформації.
Для забезпечення безпеки та конфіденційності даних система використовуватиме шифрування під час передачі даних через мережу. Крім того, будуть впроваджені механізми автентифікації та авторизації для забезпечення контролю доступу.
Система буде сумісною з різними пристроями та платформами, щоб забезпечити максимальну доступність та зручність для користувачів. Застосунок і веб-версія будуть адаптовані для різних роздільних здатностей та екранних розмірів.
Система буде підтримуватися та обслуговуватися з використанням віддалених методів доступу для адміністраторів та технічного персоналу. Планується регулярне оновлення системи для забезпечення безпеки та виправлення можливих помилок.
Система буде оптимально функціонувати у наступному технічному середовищі:
а) Серверна частина:
1) Операційна система: Windows 11.
2) Мова програмування: C#.
3) База даних: Microsoft SQL.
4) ORM для роботи з базами даних: Entity Framework Core.
б) Клієнтська частина:
1) Мова програмування: JavaScript.
2) Фреймворк для Front-end розробки: React.js.
в) Мобільний застосунок:
1) Операційні системи: Android.
2) Мова програмування: Kotlin.
г) IoT пристрій:
1) Мікроконтролер: Raspberry Pi, ESP32 або аналогічний.
2) Мережа: Wi-Fi або Ethernet.
